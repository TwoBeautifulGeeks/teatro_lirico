---
title: "Educational"
date: 2018-11-18T12:33:46+10:00
featured: true
weight: 1
layout: service
---
Da sempre riteniamo indispensabile la collaborazione tra il Teatro e il mondo scolastico, ed è per noi motivo d’orgoglio e fonte di sempre nuovi stimoli constatare che negli anni la partecipazione alle iniziative Educational aumenta sia nei numeri che nei feedback ricevuti.

Il Teatro si adopera per realizzare occasioni di incontro originali e di approfondimento: non solo una proposta articolata di spettacoli rivolti alle scuole di ogni ordine e grado, ma un costante dialogo che vede nascere interventi laboratoriali e di approfondimento con critici, studiosi, protagonisti della scena musicale e teatrale nazionale e internazionale. 

## Obiettivi

L’obiettivo di Educational è quello di portare la Scuola a Teatro e il Teatro nel percorso scolastico. Si organizzano, infatti, anche interventi direttamente nelle classi con spunti e proposte che spesso vengono dal mondo scolastico stesso. Un’occasione di crescita per le nuove generazioni e di arricchimento per gli insegnanti da utilizzare nella didattica.